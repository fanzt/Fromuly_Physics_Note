# 离骚（节选）

[返回](./文言文与古诗文.html)

**帝高阳之苗裔兮，朕皇考曰伯庸。**

**摄提贞于孟陬兮，惟庚寅吾以降。**

**皇览揆于初度兮，肇锡余以嘉名。**

**名余曰正则兮，字余曰灵均。**

**纷吾既有次内美兮，又重之以修能。**

**扈江离与辟芷兮，纫秋兰以为佩。**

**汩余若将不及兮，恐年岁之不吾与。**

**朝搴阰之木兰兮，夕揽洲之宿莽。**

**日月忽其不淹兮，春与秋其代序。**

**惟草木之零落兮，恐美人之迟暮。**

**不抚壮而弃秽兮，何不改乎此度也？**

**乘骐骥以驰骋兮，来吾道夫先路。**

**长太息以掩涕兮，哀民生之多艰。**

**亦余心之所善兮，虽九死其尤未毁。**

**众女嫉余之蛾眉兮，谣诼谓余以善淫。**

**宁溘死以流亡兮，余不忍为此态也。**

**鸷鸟之不群兮，自前世而固然。**

**伏清白以死直兮，固前圣之所厚。**
